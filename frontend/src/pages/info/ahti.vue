<template>
    <v-card title="Julkilausuma 20.03.2007" subtitle="KCK Ahti-pysti jää kiertoon" class="mr-2" style="align-self: self-start;">
        <p class="ma-5">
            Lähes yhtä kauan kuin joukkueiden silmissä on kiilunut kiihkeä palo saada haltuun legendaarinen TEK-malja, on niiden yksittäisiä taistelijoita vuorostaan piiskannut aina kovempiin ja kovempiin suorituksiin tietoisuus jaossa olevasta henkilökohtaisen kyvykkyyden Graalin maljasta: KCK Ahti-pystistä.
            <br/> <br/>
            Ammattikyykkäjoukkue KC Kåbnän vetäydyttyä liigasta kaiken saavuttaneena, antaen reilusti mahdollisuuden nyt muillekin joukkueille olla cool, on ilmaan noussut sakea epäuskoisuuden ja haikeuden auer; Tässäkö tämä oli?
            Tästä tiedosta liikuttuneena KCK:n ex-ammattilaiset ympäri maailmaa ovat kerääntyneet vielä kerran yhteen lausumaan julki ilosanoman perinteen jatkuvuudesta. Tämä tosin oli kirjattuna jo KCK Ahti-pystin luovutuskirjaan liigalle, mutta NKL:n hallitus on hukannut sen.
            <br/> <br/>
            Joten:
            Täten ammattikyykkäjoukkue KC Kåbnä luovuttaa Nationaali Kyykkä Liigalle kiertopalkinnon, joka kantaa nimeä "KCK Ahti-pysti". Palkinnon jakoperusteet ovat seuraavat:
            <br/> <br/>
            Palkinto on ikuisesti kiertävä eikä siihen voi saada henkilökohtaista kiinnitystä. Palkinto jaetaan vuosittain sellaiselle pelaajalle, joka päättyvän kauden aikana on huomionarvoisasti vaikuttanut edustamansa liigassa pelaavan joukkueen menestykseen erittäin jalolla haukienheiton saralla. 
            Mitä kriittisemmässä paikassa, sitä parempi.
            <br/> <br/>
            Palkinnon saajan päättää vuosittain KCK, ja se luovutetaan juhlallisin menoin kauden päättävässä NKL-gaalassa.
            KCK päättäessä uransa joukkueena, siirtyy palkinnon jako-oikeus NKL:n hallitukselle, joka voi delegoida oikeutensa ainoastaan varta vasten asiaa varten perustetulle toimielimelle. <br/>
            Jako-oikeuden luovutuksen ehdot ovat seuraavat: <br/>
            - Palkinnon nimi on "KCK Ahti-pysti". <br/>
            - Palkinnon jakoperusteita ei saa muuttaa. <br/>
            - Palkintoa tulee kohdella erittäin huomattavalla huolellisuudella sekä kunnioituksella. <br/><br/>
            Mikäli NKL:n toiminta loppuu, tulee KCK Ahti-pysti luovuttaa liigan muun jäämistön mukana museoitavaksi silloisen hallituksen määrittämällä tavalla.
            Toivomme perintömme innostavan maailman kyykkävää nuorisoa. Toimikoon se suolana haavoihin, lääkkeenä kolottaviin niveliin, lastana murtuviin käsiin sekä säkkinä häpeävään päähän.
            <br/> <br/>
            Tiukkoja pelejä toivottaen:<br/>
            Ammattikyykkäjoukkue KC Kåbnän ex-ammattilaiset
        </p>
    </v-card>
</template>